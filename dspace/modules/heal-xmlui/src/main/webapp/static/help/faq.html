<div>    
    <h2>Α. ΓΕΝΙΚΑ</h2>
    <ol style="list-style-type: decimal; margin-left: 20px">
        <li>Τι είναι το DSpace@NTUA;</li>
        <li>Ποιος έχει πρόσβαση στις δημοσιεύσεις του DSpace@NTUA;</li>
        <li>Ποια είναι τα πλεονεκτήματα της δημοσίευσης στο DSpace@NTUA;</li>
        <li>Δεν μπορώ να έχω πρόσβαση σε ένα αρχείο. Τι πρέπει να κάνω;</li>
    </ol>
    
    <h2>Β. ΥΠΟΒΟΛΗ</h2>
    <ol start="5" style="list-style-type: decimal; margin-left: 20px">
        <li>Ποιος υποβάλλει δημοσιεύσεις-εργασίες στο DSpace@NTUA;</li>
        <li>Χρειάζεται να δημιουργήσω λογαριασμό στο DSpace@NTUA;</li>
        <li>Έχω περισσότερα προνόμια αν δημιουργήσω προσωπικό λογαριασμό και γίνω χρήστης του DSpace@NTUA;</li>
        <li>Παρουσιάζω την εργασία μου (διπλωματική, μεταπτυχιακή, διδακτορική) τις επόμενες μέρες˙ είναι υποχρεωτική η κατάθεσή της σε ηλεκτρονική μορφή στο DSpace@NTUA;</li>
        <li>Πότε μπορώ να υποβάλω την εργασία μου στο DSpace@NTUA;</li>
        <li>Πώς θα ξεκινήσω την υποβολή μου;</li>
        <li>Τι τύπους αρχείων μπορώ να ανεβάσω στο DSpace@NTUA;</li>
        <li>Υπάρχει περιορισμός στον αριθμό των αρχείων που μπορώ να καταθέσω;</li>
        <li>Υπάρχει περιορισμός στο μέγεθος του/των αρχείου/ων;</li>
        <li>Πώς μπορώ να διορθώσω ένα λάθος που έχω κάνει στα μεταδεδομένα της εργασίας μου;</li>
        <li>Μπορώ να αντικαταστήσω ή να αποσύρω ένα αρχείο της εργασίας μου;</li>
        <li>Σε ποιον χορηγώ την Άδεια Ηλεκτρονικής Δημοσίευσης της εργασίας μου;</li>
        <li>Αν δε χορηγήσω την Άδεια για την Ηλεκτρονική Δημοσίευση της εργασίας μου, η υποβολή μου είναι άκυρη;</li>
        <li>Υπέβαλα την εργασία μου στο DSpace@NTUA και η υποβολή ολοκληρώθηκε επιτυχώς, ωστόσο δεν μπορώ να τη δω στην αντίστοιχη συλλογή.</li>
        <li>Είμαι παλαιότερος απόφοιτος του Ε.Μ.Π.˙ μπορώ να καταθέσω εκ των υστέρων την εργασία μου;</li>
    </ol>

    <h2>Γ. ΠΝΕΥΜΑΤΙΚΑ ΔΙΚΑΙΩΜΑΤΑ</h2>
    <ol start="20" style="list-style-type: decimal; margin-left: 20px">
        <li>Ποιος έχει το Copyright της εργασίας που δημοσιεύεται στo DSpace@NTUA;</li>
        <li>Τι είναι η άδεια Creative Commons;</li>
        <li>Σε ποιον χορηγώ την άδεια Creative Commons;</li>
        <li>Αν δε χορηγήσω μια άδεια Creative Commons, η υποβολή μου είναι άκυρη;</li>
    </ol>

    <h2>Α. ΓΕΝΙΚΑ</h2>

    <p>
        Τι είναι το DSpace@NTUA;

        Το DSpace@NTUA είναι το Ιδρυματικό Αποθετήριο του Ε.Μ.Π. το οποίο αποτελεί την ψηφιακή συλλογή του Ιδρύματος με τις διπλωματικές, μεταπτυχιακές εργασίες και διδακτορικές διατριβές που εκπονούνται στο Ε.Μ.Π. Το Ιδρυματικό Αποθετήριο περιλαμβάνει, επίσης, και τις δημοσιεύσεις των μελών της ακαδημαϊκής κοινότητας σε περιοδικά, σε συνέδρια, κ.λπ. με απώτερο σκοπό να συγκεντρώσει όλη την ερευνητική δραστηριότητα του Ιδρύματος.

        2.	Ποιος έχει πρόσβαση στις δημοσιεύσεις του DSpace@NTUA;

        Η πρόσβαση στο πλήρες κείμενο των δημοσιεύσεων καθορίζεται από το συγγραφέα, ο οποίος έχει τρεις (3) επιλογές. Η πρώτη, η πιο συνηθισμένη και προεπιλεγμένη, είναι η  «ελεύθερη – παγκόσμια πρόσβαση», η δεύτερη είναι «περιορισμένη πρόσβαση» με αναγνώριση της IP διεύθυνσης του Ε.Μ.Π. και η τρίτη είναι η «έλλειψη πρόσβασης» για ένα έτος (embargo). Η πρόσβαση όμως στα μεταδεδομένα είναι πάντοτε ελεύθερη για όλους τους χρήστες.

        3.	Ποια είναι τα πλεονεκτήματα της δημοσίευσης στο DSpace@NTUA;

        	Τα αποτελέσματα της έρευνάς σας γνωστοποιούνται άμεσα σε όλη την κοινότητα του Διαδικτύου, συμπεριλαμβανομένης της Ακαδημαϊκής Κοινότητας.
        	Η εργασία σας ευρετηριάζεται από τις πιο δημοφιλείς μηχανές αναζήτησης, όπως είναι το Google ή το Yahoo, καθώς επίσης και από εξειδικευμένες μηχανές αναζήτησης ψηφιακών αποθετηρίων.
        	Καθώς αυξάνεται η προσβασιμότητα στην εργασία σας, αυξάνονται και οι πιθανότητες να χρησιμοποιηθεί ως αναφορά ή ως μέρος της βιβλιογραφίας από άλλες ακαδημαϊκές εργασίες (citation).
        	Η εργασία σας αποκτά ένα μόνιμο αναγνωριστικό URL, το οποίο μπορείτε να το χρησιμοποιήσετε ως μόνιμο σύνδεσμο (link) προς την εργασία σας.
        	Με την κατάθεση της εργασίας σας κατοχυρώνετε τα πνευματικά δικαιώματά σας και έτσι αποτρέπεται πιθανή κακόβουλη χρήση του περιεχομένου της.

        4.	Δεν μπορώ να έχω πρόσβαση σε ένα αρχείο. Τι πρέπει να κάνω;

        Η πρόσβαση στις εργασίες είναι ελεύθερη σε ποσοστό 80%. Ωστόσο, υπάρχουν προσωρινοί περιορισμοί στην πρόσβαση σε κάποιες από τις εργασίες στο DSpace@NTUA. Στις περισσότερες περιπτώσεις, οι εργασίες είναι προσβάσιμες με την αναγνώριση της IP διεύθυνσης του Ε.Μ.Π.


        Β.ΥΠΟΒΟΛΗ

        5.	Ποιος υποβάλλει δημοσιεύσεις-εργασίες στο DSpace@NTUA;

        Υποχρεωτικά οι φοιτητές όλων των βαθμίδων (προπτυχιακοί, μεταπτυχιακοί και υποψήφιοι διδάκτορες), αφού έχει προηγηθεί η εξέταση της εργασίας τους, οφείλουν να την καταθέσουν ηλεκτρονικά.

        Προαιρετικά, κάθε μέλος της Πολυτεχνειακής Κοινότητας μπορεί να υποβάλει  τεκμήριο σε μία από τις υπάρχουσες συλλογές (π.χ. Δημοσιεύσεις μελών Δ.Ε.Π., Δημοσιεύσεις Προσωπικού).

        6.	Χρειάζεται να δημιουργήσω λογαριασμό στο DSpace@NTUA;

        Εάν θέλετε να καταθέσετε την εργασία σας στο Ιδρυματικό Αποθετήριο πρέπει  να δημιουργήσετε λογαριασμό στο DSpace@NTUA.

        7.	Έχω περισσότερα προνόμια αν δημιουργήσω προσωπικό λογαριασμό και γίνω χρήστης του DSpace@NTUA;

        Η δημιουργία προσωπικού λογαριασμού στην υπηρεσία DSpace@NTUA δε συνεπάγεται περισσότερα προνόμια σε ό,τι αφορά στην πρόσβαση στα τεκμήρια.

        8.	Παρουσιάζω την εργασία μου (διπλωματική, μεταπτυχιακή, διδακτορική) τις επόμενες μέρες˙ είναι υποχρεωτική η κατάθεσή της σε ηλεκτρονική μορφή στο DSpace@NTUA;

        Η υποβολή της εργασίας σας σε ηλεκτρονική μορφή είναι Υποχρεωτική. Οι προπτυχιακοί φοιτητές υποχρεούνται μόνο να φέρουν την εργασία τους σε CD και σε μορφή pdf, ενώ οι μεταπτυχιακοί φοιτητές και οι υποψήφιοι διδάκτορες πρέπει να προσκομίσουν στη Βιβλιοθήκη και ένα έντυπο αντίτυπο της εργασίας/διατριβής τους, προκειμένου να πάρουν την απαραίτητη βεβαίωση.

        9.	Πότε μπορώ να υποβάλω την εργασία μου στο DSpace@NTUA;

        Αμέσως μόλις εξεταστείτε, μπορείτε να υποβάλλετε την εργασία σας.

        10.	Πώς θα ξεκινήσω την υποβολή μου;

        Δείτε τις πλήρεις Οδηγίες Υποβολής.

        11.	Τι τύπους αρχείων μπορώ να ανεβάσω στο DSpace@NTUA;

        Το κύριο σώμα της εργασίας πρέπει να είναι σε μορφή pdf, ενώ το συνοδευτικό υλικό, αν υπάρχει,  μπορεί να είναι και σε άλλες μορφές (jpg, ppt, κ.λπ.).

        12.	Υπάρχει περιορισμός στον αριθμό των αρχείων που μπορώ να καταθέσω;

        Δεν υπάρχει περιορισμός, ωστόσο θα πρέπει να ανεβάσετε τουλάχιστον ένα αρχείο σε μορφή PDF.

        13.	Υπάρχει περιορισμός στο μέγεθος του αρχείου;

        Ναι, το όριο είναι 50ΜB.

        14.	Πώς μπορώ να διορθώσω ένα λάθος που έχω κάνει στα μεταδεδομένα της εργασίας μου;

        Πρέπει να επικοινωνήσετε με την ομάδα Διαχείρισης και Υποστήριξης του DSpace@NTUA.

        15.	Μπορώ να αντικαταστήσω ή να αποσύρω ένα αρχείο της εργασίας μου;

        Μπορείτε να αντικαταστήσετε ή να αποσύρετε ένα αρχείο μόνο με την έγγραφη έγκριση του επιβλέποντα καθηγητή ή με απόφαση της Σχολής σας.

        16.	Σε ποιον χορηγώ την Άδεια Ηλεκτρονικής Δημοσίευσης της εργασίας μου;

        Την Άδεια Ηλεκτρονικής Δημοσίευσης της εργασίας σας τη χορηγείτε στη Βιβλιοθήκη του Εθνικού Μετσόβιου Πολυτεχνείου. Μέσω αυτής δίνεται στη Βιβλιοθήκη το δικαίωμα της μη αποκλειστικής δημοσίευσης της εργασίας σας στο Διαδίκτυο, σύμφωνα με τους όρους που εσείς επιλέγετε.

        17.	Αν δε χορηγήσω την Άδεια για την Ηλεκτρονική Δημοσίευση της εργασίας μου, η υποβολή μου είναι άκυρη;

        Η χορήγηση της Άδειας για την Ηλεκτρονική Δημοσίευση της εργασίας αποτελεί υποχρεωτικό στάδιο της διαδικασίας υποβολής της εργασίας σας. Ωστόσο, αν δε χορηγήσετε την άδεια, η υποβολή σας δεν ακυρώνεται. Αποθηκεύεται και μπορείτε να ανατρέξετε σε αυτήν οποιαδήποτε στιγμή για να την ολοκληρώσετε με τη χορήγηση της άδειας.

        18.	Υπέβαλα την εργασία μου στο DSpace@NTUA και η υποβολή ολοκληρώθηκε επιτυχώς, ωστόσο δεν μπορώ να τη δω στην αντίστοιχη συλλογή.

        Η εργασία σας θα είναι διαθέσιμη στη συλλογή του DSpace@NTUA μόλις ελεγχθεί και εγκριθεί από το προσωπικό της Βιβλιοθήκης. Θα ενημερωθείτε σχετικά με ηλεκτρονικό μήνυμα.

        19.	Είμαι παλαιότερος απόφοιτος του Ε.Μ.Π.˙ μπορώ να καταθέσω εκ των υστέρων την εργασία μου;

        Μπορείτε να ακολουθήσετε τη διαδικασία που ισχύει για τους ενεργούς φοιτητές. Αρχικά πρέπει να εγγραφείτε στο DSpace@NTUA και, ακολούθως, να υποβάλλετε την εργασία σας. Η κατάθεση των εργασιών για τους παλαιότερους αποφοίτους είναι προαιρετική.


        Γ. Πνευματικά Δικαιώματα

        20.	Ποιος έχει το Copyright της εργασίας που δημοσιεύεται στo DSpace@NTUA;

        Για όλες τις διδακτορικές διατριβές, τις διπλωματικές και μεταπτυχιακές εργασίες που εκπονούνται στο Ε.Μ.Π. και δημοσιεύονται στο DSpace@NTUA το Copyright ανήκει στους συγγραφείς των εργασιών, δηλαδή στους ίδιους τους φοιτητές. Αυτοί ορίζουν και τους όρους διάθεσης της εργασίας τους μέσω του DSpace@NTUA, καθώς και αν θα συνοδεύεται από μια άδεια Creative Commons.

        21.	Τι είναι η άδεια Creative Commons;

        Οι άδειες Creative Commons, είναι σύγχρονες άδειες μη αποκλειστικής ιδιοκτησίας, που επιτρέπουν στους δημιουργούς να οριοθετούν με ευέλικτο τρόπο τους όρους χρήσης των έργων τους. Χρησιμοποιώντας τις άδειες, ο δημιουργός δεν παραιτείται από όλα τα δικαιώματά του επί του έργου του. Οι άδειες Creative Commons αφορούν μόνο σε δικαιώματα πνευματικής ιδιοκτησίας και επιτρέπουν στο συγγραφέα να ελέγχει πώς χρησιμοποιείται το έργο του από τρίτους.  Το Creative Commons στοχεύει στο να βοηθήσει τους ανθρώπους να εκφράσουν αυτήν ακριβώς την προτίμησή τους να μοιράζονται, προσφέροντας δωρεάν  ένα σύνολο από άδειες χρήσης.

        22.	Σε ποιον χορηγώ την άδεια Creative Commons;

        Η άδεια Creative Commons χορηγείται στους πιθανούς αναγνώστες της εργασίας σας. Σε αυτούς δίνετε τη δυνατότητα να αξιοποιήσουν την εργασία σας, σύμφωνα με τους όρους που ορίζει η συγκεκριμένη άδεια που χρησιμοποιήσατε.

        23.	 Αν δε χορηγήσω μια άδεια Creative Commons, η υποβολή μου είναι άκυρη;

        Η χορήγηση άδειας Creative Commons αποτελεί προαιρετικό στάδιο της διαδικασίας υποβολής της εργασίας σας. Μπορείτε να το παραβλέψετε, χωρίς αυτό να επηρεάσει την υποβολή σας.
    </p>
</div>
