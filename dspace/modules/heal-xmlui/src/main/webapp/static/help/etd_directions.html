<div>

<h2>
    Οδηγίες για την ηλεκτρονική υποβολή των διπλωματικών, μεταπτυχιακών εργασιών και διδακτορικών διατριβών στην Κεντρική Βιβλιοθήκη Ε.Μ.Π.
</h2>


<p>
</p>
<p>
    <ul type="disc">
        <li>
            <strong>Η ηλεκτρονική υποβολή είναι υποχρεωτική για όλους τους φοιτητές του Ιδρύματος.</strong>
        </li>
        <li>
        Η ηλεκτρονική και η έντυπη υποβολή-κατάθεση επιτρέπεται μόνο όταν <u>η εργασία έχει εξεταστεί</u>, έχει γίνει αποδεκτή και ενσωματώνει τυχόν διορθώσεις ή προσθήκες. Η ηλεκτρονική υποβολή θα υλοποιείται μέσω της σχετικής online φόρμας υποβολής <a href="https://dspace.lib.ntua.gr/submit">https://dspace.lib.ntua.gr/submit</a>.
        </li>
        <li>
            Η πρόσβαση στην online φόρμα υποβολής είναι εφικτή με όλους τους browsers και από οποιοδήποτε σημείο, εντός ή εκτός του ΕΜΠ. Ωστόσο, προαπαιτείται σύνδεση στο DSpace με τη χρήση των διαπιστευτηρίων του ΕΜΠ (Shibboleth) ή εγγραφή με τη χρήση λογαριασμού ηλεκτρονικού ταχυδρομείου (καταχώριση αξιόπιστης διεύθυνσης  ηλεκτρονικού ταχυδρομείου και επιβεβαίωση ενεργοποίησης λογαριασμού). Ακολούθως γίνεται η υποβολή της εργασίας.
        </li>
        <li>
            Στη φόρμα ηλεκτρονικής υποβολής καταχωρίζονται τα μεταδεδομένα της εργασίας (τίτλος, συγγραφέας, περίληψη, κ.λπ.) και γίνεται «ανέβασμα» (upload) του αρχείου ή των αρχείων της εργασίας (με αποδεκτούς τύπους αρχείων: pdf για κείμενο, jpeg για εικόνες και ppt για παρουσιάσεις), τα οποία δεν μπορούν να ξεπερνούν τα 50 ΜΒ ξεχωριστά και τα 100 MB συνολικά ανά υποβολή. <strong>Απαραίτητο είναι το «ανέβασμα» ενός αρχείου pdf με το κείμενο της εργασίας</strong> και προαιρετικό το ανέβασμα άλλων συνοδευτικών αρχείων, όταν κρίνονται απαραίτητα (π.χ. για τη Σχολή Αρχιτεκτόνων Μηχανικών).
        </li>
        <li>
            Οι φοιτητές παρακαλούνται να εισαγάγουν 5 τουλάχιστον λέξεις-κλειδιά (θεματικούς όρους που περιγράφουν συνοπτικά το περιεχόμενο της εργασίας) στα ελληνικά και 5 στα αγγλικά.
        </li>
        <li>
            Οι υποψήφιοι διδάκτορες έχουν την επιπλέον υποχρέωση να υποβάλλουν ηλεκτρονικά τυχόν δημοσιεύσεις σε περιοδικά ή συνέδρια που προέκυψαν από την έρευνά τους, χρησιμοποιώντας την αντίστοιχη φόρμα υποβολής τεκμηρίων (Συλλογή: Δημοσιεύσεις φοιτητών).
        </li>
        <li>
            Ακολούθως, οι φοιτητές προσέρχονται στην Κεντρική Βιβλιοθήκη (τηλ. 210-7723878) ή στο Παράρτημα της Κεντρικής Βιβλιοθήκης στην Πατησίων (Κτήριο Αβέρωφ, τηλ. 210-7723313) για τη Σχολή Αρχιτεκτόνων Μηχανικών και καταθέτουν ένα CD/DVD <strong>με ένα ενιαίο αρχείο pdf</strong> και τα προαιρετικά συνοδευτικά αρχεία, αν υπάρχουν. <strong>Η κατάθεση του έντυπου αντιτύπου των διπλωματικών, μεταπτυχιακών εργασιών, των διαλέξεων και των διδακτορικών διατριβών είναι υποχρεωτική μόνο για τη Σχολή Αρχιτεκτόνων Μηχανικών.</strong>
        </li>
        <li>
            Στη συνέχεια, η Κεντρική Βιβλιοθήκη χορηγεί, μετά το σχετικό έλεγχο, βεβαίωση παραλαβής, η οποία αποτελεί απαραίτητο δικαιολογητικό για την απόκτηση του διπλώματος και υποβάλλεται στις αντίστοιχες Γραμματείες.
        </li>

        <li>
            <strong><u>Σημαντική σημείωση</u>: Η εθελοντική υποβολή παλαιότερων εργασιών είναι επιθυμητή και φυσικά αποδεκτή.</strong> Συνεκδοχικά, οι φοιτητές που επιθυμούν να υποβάλλουν εργασίες που δεν είναι διαθέσιμες στο Ιδρυματικό Αποθετήριο μπορούν να το πράξουν μέσω της σχετικής online φόρμας υποβολής.            
        </li>

    </ul>
</p>
<p>
    <center><strong>Πληροφορίες: Κεντρική Βιβλιοθήκη - Τμήμα Τεχνολογιών Πληροφόρησης και Τεχνικής Υποστήριξης,<br/>τηλ. 210-7724017</strong></center>
</p>

</div>
