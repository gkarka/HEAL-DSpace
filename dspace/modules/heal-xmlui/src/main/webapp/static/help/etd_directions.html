<div>

<h2>
    Οδηγίες για την κατάθεση σε ηλεκτρονική μορφή των διπλωματικών, μεταπτυχιακών εργασιών και διδακτορικών διατριβών στην Κεντρική Βιβλιοθήκη
</h2>


<p>
</p>

<ul type="disc">
    <li>
        <strong>Η ηλεκτρονική υποβολή είναι υποχρεωτική για όλους τους φοιτητές του Ιδρύματος </strong> 
    </li>
    <li>
			Για να γίνει η ηλεκτρονική και η έντυπη υποβολή-κατάθεση, <u>η εργασία θα πρέπει να έχει εξεταστεί</u>. Η Κεντρική Βιβλιοθήκη <b>δεν θα δέχεται</b> το έντυπο 
			και το CD/DVD της εργασίας, αν δεν έχει γίνει πρωτίστως η ηλεκτρονική υποβολή μέσω της σχετικής online φόρμας υποβολής http://dspace.lib.ntua.gr
    </li>
    <li>
        	Στη φόρμα ηλεκτρονικής υποβολής υποβάλλονται τα μεταδεδομένα της εργασίας (τίτλος, συγγραφέας, περίληψη, κ.λπ.) και γίνεται 
        	upload του αρχείου ή των αρχείων της εργασίας (με αποδεκτούς τύπους αρχείων: pdf για κείμενο, jpeg για εικόνες και ppt για παρουσιάσεις),
        	 τα οποία δεν μπορούν να ξεπερνούν τα 50 ΜΒ ξεχωριστά και τα 100 MB συνολικά ανά υποβολή. <b>Απαραίτητο είναι το «ανέβασμα» ενός αρχείου pdf με το κείμενο της εργασίας</b> και προαιρετικό το ανέβασμα άλλων συνοδευτικών αρχείων, όταν κρίνονται απαραίτητα (π.χ. για τη Σχολή Αρχιτεκτόνων Μηχανικών).
    </li>
    <li>
        Αναφορικά με τις λέξεις-κλειδιά που αφορούν στη θεματική περιγραφή των εργασιών, οι φοιτητές παρακαλούνται να εισαγάγουν 5 τουλάχιστον λέξεις-κλειδιά 
        (θεματικούς όρους) στα ελληνικά και 5 στα αγγλικά.
    </li>
    <li>
        Οι μεταπτυχιακοί φοιτητές και οι υποψήφιοι διδάκτορες έχουν την υποχρέωση να υποβάλλουν ηλεκτρονικά και τυχόν δημοσιεύσεις 
        σε περιοδικά ή συνέδρια που προέκυψαν από την εργασία τους χρησιμοποιώντας τις αντίστοιχες φόρμες υποβολών τεκμηρίων. 
    </li>
   <li> 
	Ακολούθως, οι φοιτητές προσέρχονται στην Κεντρική Βιβλιοθήκη (τηλ. 210 772 3878) ή στο Παράρτημα της Κεντρικής Βιβλιοθήκης 
	στην Πατησίων (Κτήριο Αβέρωφ, τηλ. 210 772 3313) για τη Σχολή Αρχιτεκτόνων Μηχανικών και καταθέτουν το έντυπο (όπου απαιτείται) καθώς επίσης και το CD/DVD με ένα<b> ενιαίο αρχείο pdf</b> και τα προαιρετικά συνοδευτικά αρχεία, αν υπάρχουν.    
   </li>
   <li>
   Στη συνέχεια, η Κεντρική Βιβλιοθήκη χορηγεί, μετά το σχετικό έλεγχο, βεβαίωση παραλαβής, η οποία αποτελεί απαραίτητο δικαιολογητικό
    για την απόκτηση του διπλώματος και υποβάλλεται στις Γραμματείες.
   </li>
   
	<li>
	<u>Σημαντική σημείωση</u>: Η κατάθεση του έντυπου αντιτύπου των διπλωματικών εργασιών είναι προαιρετική. Παραμένει η υποχρέωση κατάθεσης έντυπου 
	αντιτύπου για τις μεταπτυχιακές εργασίες και τις διδακτορικές διατριβές.   
   </li>   
   
</ul>

<p>
    <strong> Πληροφορίες: Κεντρική Βιβλιοθήκη - Τμήμα Τεχνικής Υποστήριξης, τηλ. 210-772 4017</strong>
</p>

</div>