<div>


<h2><a href="#1" >
    1. ΠΕΡΙΗΓΗΣΗ</a>
</h2>
<h2><a href="#2" >
    2. ΑΝΑΖΗΤΗΣΗ</a>
</h2>
<h2><a href="#3" >
    3. ΚΟΙΝΟΤΗΤΕΣ</a>
</h2>
<h2><a href="#4" >
    4. ΣΥΛΛΟΓΕΣ</a>
</h2>
<h2><a href="#5" >
    5. ΕΙΣΟΔΟΣ ΣΤΟ DSPACE@NTUA</a>
</h2>
<h2><a href="#6" >
    6. ΠΡΟΦΙΛ</a>
</h2>
<h2><a href="#7" >
    7. ΠΕΡΑΙΤΕΡΩ ΒΟΗΘΕΙΑ...</a>
</h2>

<h2><a id="1">
    1. ΠΕΡΙΗΓΗΣΗ</a>
</h2>

<p>
    Το Dspace@NTUA είναι η εφαρμογή που φιλοδοξεί να φιλοξενήσει όλη την πνευματική παραγωγή του Ε.Μ.Π. Αποτελεί την ψηφιακή συλλογή του Ε.Μ.Π. που
    περιλαμβάνει τις διπλωματικές και μεταπτυχιακές εργασίες, καθώς και τις διδακτορικές διατριβές που εκπονούνται στο Ίδρυμα, και των οποίων η κατάθεση είναι
    υποχρεωτική. Το Ιδρυματικό Αποθετήριο περιλαμβάνει, επίσης, τις δημοσιεύσεις των μελών της Ακαδημαϊκής Κοινότητας σε περιοδικά, συνέδρια κ.λπ., με απώτερο
    σκοπό τη συγκέντρωση όλης της ερευνητικής δραστηριότητας του Ιδρύματος. Το Ιδρυματικό Αποθετήριο λειτουργεί με το λογισμικό διαχείρισης ψηφιακών συλλογών
    Ανοικτού Κώδικα DSpace v.1.8, και υλοποιεί το πρωτόκολλο OAI-PMH 2.0, ώστε να εξασφαλίζεται η Ανοικτή Πρόσβαση και η συγκομιδή μεταδεδομένων.
</p>

<p>
    Το περιεχόμενο του Dspace@NTUA είναι οργανωμένο σε δύο (2) κοινότητες (Ιδρυματικό Αποθετήριο, Ιστορική Βιβλιοθήκη), και η κάθε κοινότητα σε υπο-κοινότητες
    και συλλογές. Κάθε υπο-κοινότητα ή συλλογή περιλαμβάνει τεκμήρια.
</p>
<p>
    Η<strong> Περιήγηση</strong> σας επιτρέπει να δείτε μία λίστα τεκμηρίων με κάποια συγκεκριμένη σειρά:
</p>
<ul type="disc">
    <li>
        Η<strong> Περιήγηση ανά Κοινότητες και Συλλογές</strong> σας εμφανίζει τις κοινότητες σε αλφαβητική σειρά και σας επιτρέπει να δείτε τις υπο-κοινότητες
        και τις συλλογές τους.
    </li>
    <li>
        Η<strong> Περιήγηση ανά Τίτλο</strong> σας εμφανίζει με αλφαβητική σειρά όλους τους τίτλους τεκμηρίων στο DSpace@NTUA.
    </li>
    <li>
        Η<strong> Περιήγηση ανά Συγγραφέα</strong> σας εμφανίζει με αλφαβητική σειρά όλους τους συγγραφείς τεκμηρίων στο DSpace@NTUA.
    </li>
    <li>
        Η<strong> Περιήγηση ανά Θέμα/Λέξη-κλειδί</strong> σας εμφανίζει με αλφαβητική σειρά όλα τα θέματα που έχουν χρησιμοποιηθεί για να περιγράψουν τεκμήρια
        στο DSpace@NTUA.
    </li>
    <li>
        Η <strong>Περιήγηση ανά Ημερομηνία</strong> <strong>Έκδοσης</strong> σας εμφανίζει σε χρονολογική σειρά όλα τα τεκμήρια που υπάρχουν στο DSpace@NTUA.
    </li>
</ul>
<p>
    Η πρόσβαση στο DSpace@NTUA είναι ανοικτή σε όλους, ωστόσο μπορείτε να δημιουργήσετε λογαριασμό για να:
</p>
<ul type="disc">
    <li>
        επισκεφτείτε τη σελίδα «Ο Λογαριασμός μου», όπου καταγράφονται οι εργασίες που έχετε υποβάλει, καθώς και όποιες άλλες ενέργειες απαιτούν εξουσιοδότηση,
    </li>
    <li>
        επεξεργαστείτε το λογαριασμό που έχετε δημιουργήσει.
    </li>
</ul>
<p>
    Η <strong>Υποβολή</strong> είναι η λειτουργία που επιτρέπει στους χρήστες να προσθέσουν ένα τεκμήριο. Η διαδικασία υποβολής περιλαμβάνει τη συμπλήρωση μιας
    φόρμας μεταδεδομένων με πληροφορίες σχετικά με το τεκμήριο και το «ανέβασμα» του αρχείου/των αρχείων που συνιστούν το ψηφιακό τεκμήριο. Κάθε κοινότητα
    μπορεί να έχει τη δική της πολιτική υποβολής.
</p>
<p>
    <strong>«Ο Λογαριασμός μου»</strong>
    είναι μια προσωπική σελίδα που υπάρχει για κάθε μέλος/η προσωπική σελίδα κάθε μέλους. Αυτή η σελίδα μπορεί να περιέχει μια λίστα από τεκμήρια που
    βρίσκονται σε διαδικασία υποβολής από ένα συγκεκριμένο μέλος ή μια λίστα με εργασίες που απαιτούν επεξεργασία, διόρθωση ή έλεγχο.
</p>
<p>
    Η επιλογή <strong>«Προφίλ» </strong>σάς επιτρέπει να επεξεργαστείτε τα προσωπικά σας στοιχεία.
</p>
<h2><a id="2">
    2. ΑΝΑΖΗΤΗΣΗ</a>
</h2>
<p>
    Για να κάνετε αναζήτηση τεκμηρίων σε όλο το DSpace@NTUA, χρησιμοποιήστε το πλαίσιο αναζήτησης που βρίσκεται στο επάνω αριστερό μέρος της κεντρικής σελίδας
    (ή στο πλαίσιο αναζήτησης στο κέντρο).
</p>
<p>
    Για να περιορίσετε την αναζήτησή σας σε μία συγκεκριμένη υποκοινότητα ή συλλογή, πλοηγηθείτε στην κοινότητα ή στη συλλογή που σας ενδιαφέρει και
    χρησιμοποιήστε το πλαίσιο αναζήτησης στη συγκεκριμένη σελίδα.
</p>
<p>
    Η <strong>«Σύνθετη Αναζήτηση»</strong> επιτρέπει την Αναζήτηση με τη χρήση φίλτρων. Τα φίλτρα που είναι διαθέσιμα είναι τα εξής:
</p>
<p>
    Τίτλος, Συγγραφέας, Θέμα, Ημερομηνία Έκδοσης, Τύπος Έργου.
</p>
<p>
    Το λογισμικό DSpace χρησιμοποιεί τη μηχανή αναζήτησης <strong>Jakarta Lucene</strong>.
</p>
<p>
    <strong>Η Αναζήτηση </strong>
    <strong>γίνεται με πεζά ή κεφαλαία, με ελληνικές ή αγγλικές λέξεις (τονούμενες ή μη).</strong>
</p>
<p>
    <strong>Τι αναζητείται στη γενική αναζήτηση με λέξεις-κλειδιά:</strong>
    <strong>
        <br/>
    </strong>
    Η λέξη/οι λέξεις που εισάγετε στο πλαίσιο θα αναζητηθούν στα εξής πεδία: τίτλος, συγγραφέας, θέμα, περίληψη, σειρά και αναγνωριστικό εγγραφής κάθε
    τεκμηρίου.
</p>
<p>
    <strong>Τι δεν αναζητείται - εξαιρούμενες λέξεις:</strong>
    <strong>
        <br/>
    </strong>
    Η μηχανή αναζήτησης αγνοεί κάποιες λέξεις που προκύπτουν συχνά στην αγγλική γλώσσα, αλλά δε βοηθούν στην ποιότητα των αποτελεσμάτων. Αυτές είναι:
</p>
<p>
    <em>"a", "and" , "are" , "as" , "at" , "be" , "but" , "by" , "for" , "if" , "in" , "into", </em>
</p>
<p>
    <em>"is" ,"it" ,"no" , "not" , "of" , "on" , "or" , "such", "the" , "to" , "was".</em>
</p>
<p>
    <strong>Αποκοπή:</strong>
    <strong>
        <br/>
    </strong>
    Χρησιμοποιήστε έναν αστερίσκο (*) μετά από τη ρίζα μιας λέξης για να λάβετε όλα τα αποτελέσματα που περιέχουν λέξεις που ξεκινούν με αυτή τη ρίζα, για
    παράδειγμα, η αναζήτηση
</p>

<p><em><div style="text-align: center">select*</div></em></p>

<p>
    θα εμφανίσει αποτελέσματα όπως selects, selector, selectman, selecting, ενώ η αναζήτηση
</p>

<p><em><div style="text-align: center">Ελλ*</div></em></p>

<p>
    θα εμφανίσει αποτελέσματα όπως Ελλάδα, Ελληνική, ελληνικές, ελληνισμού, κ.λπ.
</p>
<p>
    <strong>Περιστολή (Stemming):</strong>
    <strong>
        <br/>
    </strong>
    Η μηχανή αναζήτησης αυτόματα αφαιρεί τις κοινές καταλήξεις λέξεων για να συμπεριλάβει πληθυντικό αριθμό, παρελθόντες χρόνους, κ.λπ.
</p>
<p>
    <strong>Αναζήτηση Φράσεων</strong>
    <br/>
Για να αναζητήσετε (μια φράση) χρησιμοποιώντας πολλές λέξεις ως φράση, χρησιμοποιήστε εισαγωγικά ("), στα οποία θα περικλείσετε μια σειρά λέξεων.   
</p>

<p><em><div style="text-align: center">"organizational change"</div></em></p>

<p>
    <strong>Συμπερίληψη συγκεκριμένης λέξης:</strong>
    <br/>
    Βάλτε το σύμβολο συν (+) πριν από μια λέξη αν ΠΡΕΠΕΙ να εμφανίζεται στα αποτελέσματα της αναζήτησης. Για παράδειγμα, στην ακόλουθη αναζήτηση η λέξη
    "training" είναι προαιρετική, αλλά η λέξη "dog" πρέπει να συμπεριλαμβάνεται στα αποτελέσματα.
</p>

<p><em><div style="text-align: center">+dog training</div></em></p>

<p>
    <strong>Χρησιμοποιήστε «ανεπιθύμητες» λέξεις για να αποκλείσετε τεκμήρια:</strong>
    <strong>
        <br/>
    </strong>
Βάλτε το σύμβολο πλην (-) πριν από μια λέξη, αν θέλετε να μην εμφανίζεται στα αποτελέσματα της αναζήτησης. Εναλλακτικά, μπορείτε να χρησιμοποιήσετε το    <strong>NOT</strong>. Αυτό μπορεί να περιορίσει την αναζήτησή σας αποκλείοντας τυχόν ανεπιθύμητα αποτελέσματα. Για παράδειγμα, στην αναζήτηση,
</p>

<p><em><div style="text-align: center">training -cat</div></em></p>

<p><em><div style="text-align: center">training NOT cat</div></em></p>
<p>
    θα λάβετε αποτελέσματα που περιέχουν τη λέξη "training", εκτός από αυτά που περιέχουν και τη λέξη "cat".
</p>

<p>
    <strong>Αναζήτηση με τελεστές Boole</strong>
    <strong>:</strong>
</p>
<p>
    Οι ακόλουθοι τελεστές Boole μπορούν να χρησιμοποιηθούν για να συνδυάσουν όρους. Σημειώστε πως πρέπει να εισάγονται με ΚΕΦΑΛΑΙΑ!
</p>
<ul type="disc">
    <li>
        <strong>AND</strong>
        - για να περιορίσετε τα αποτελέσματα σε αυτά που περιέχουν όλες τις λέξεις ή φράσεις που έχουν συνδυαστεί με αυτόν τον τελεστή, π.χ.
    </li>
</ul>

<p>
<br><em><div style="text-align: center">εκπαίδευση AND ενηλίκων</div></em></br>
</p>

<p>
    θα ανακτήσει όλα τα τεκμήρια που περιέχουν ΚΑΙ τις δύο λέξεις «εκπαίδευση» και «ενηλίκων».
</p>
<ul type="disc">
    <li>
        <strong>OR</strong>
        - για να διευρύνετε την αναζήτηση ώστε να συμπεριλάβει οποιαδήποτε από τις λέξεις ή φράσεις βρίσκεται δίπλα από αυτόν τον τελεστή
    </li>
</ul>

<p>
<br><em><div style="text-align: center">εκπαίδευση OR ενηλίκων</div></em></br>
</p>
<p>
    θα ανακτήσει όλα τα τεκμήρια που περιέχουν ΟΠΟΙΑΔΗΠΟΤΕ από τις λέξεις «εκπαίδευση» ή «ενηλίκων».
</p>
<ul type="disc">
    <li>
        <strong>NOT:</strong>
        για να αποκλείσετε τεκμήρια που περιέχουν τη λέξη που ακολουθεί μετά τον τελεστή, π.χ.
    </li>
</ul>
<br>
<p><em><div style="text-align: center">εκπαίδευση NOT ενηλίκων</div></em></p></br>
<p>
    θα ανακτήσει τεκμήρια που περιέχουν τη λέξη «εκπαίδευση» ΕΚΤΟΣ από αυτά που περιέχουν και τη λέξη «ενηλίκων».
</p>
<p>
    Παρενθέσεις μπορούν να χρησιμοποιηθούν για να ομαδοποιήσουν τους όρους αναζήτησης σε σύνολα, και οι τελεστές μπορούν έπειτα να χρησιμοποιηθούν για όλο το
    σύνολο, π.χ.
</p>


<h2><a id="3">
    3. ΚΟΙΝΟΤΗΤΕΣ</a>
</h2>
<p>
    Το περιεχόμενο του DSpace@NTUA είναι οργανωμένο σε δύο (2) βασικές κοινότητες. Η πρώτη
    κοινότητα είναι το Ιδρυματικό Αποθετήριο και η δεύτερη η Ιστορική Βιβλιοθήκη. Σε κάθε κοινότητα μπορεί να υπάρχει
    απεριόριστος αριθμός υπο-κοινοτήτων και συλλογών. Κάθε συλλογή μπορεί να περιέχει απεριόριστο αριθμό τεκμηρίων. Αυτή η δομή προσφέρει στο DSpace@NTUA τη
    δυνατότητα να προσαρμόζεται στις διαφορετικές ανάγκες των κοινοτήτων. Ο διαχειριστής της κοινότητας αποφασίζει για επιμέρους πολιτικές, όπως για τα εξής:
    ποιος μπορεί να προσθέσει περιεχόμενο, ποια διαδικασία ελέγχου ακολουθείται, ποιοι έχουν πρόσβαση, κ.λπ., επίσης προσδιορίζει τη ροή των εργασιών (έλεγχος,
    επεξεργασία, μεταδεδομένα, κ.λπ.) και τον τρόπο διαχείρισης των συλλογών.
</p>

<h2><a id="4">
    4. ΣΥΛΛΟΓΕΣ</a>
</h2>
<p>
    Οι συλλογές μπορούν να είναι οργανωμένες ανά θέμα ή είδος πληροφορίας (όπως εργασίες ή δεδομένα) ή οποιαδήποτε άλλη μέθοδο ταξινόμησης. Οι συλλογές μπορούν
    να έχουν διαφορετικές πολιτικές και ροές εργασιών. Κάθε συλλογή έχει τη δική της σελίδα με πληροφορίες και πρόσφατες υποβολές.
</p>
<h2>
    <a id="5">
    5. ΕΙΣΟΔΟΣ ΣΤΟ DSPACE@NTUA</a>
</h2>
<p>
    Η είσοδος στο DSpace@NTUA απαιτεί εγγραφή και εξουσιοδότηση. Το σύστημα θα ζητήσει να χρησιμοποιήσετε τα στοιχεία σας για να σας αναγνωρίσει. Κάποιες
    περιορισμένες λειτουργίες, όπως η υποβολή τεκμηρίου περιεχομένου, απαιτούν εξουσιοδότηση από την κοινότητα.
</p>
<p>
    Για να εισέλθετε στο DSpace έχετε δύο (2) τρόπους.
</p>
<ul type="disc">
    <li>
        <strong>Είσοδος με ταυτοποίηση του Ε.Μ.Π.</strong>
        
    </li>
</ul>
<p>
    <br/>
    Ο τρόπος αυτός αφορά στους χρήστες που έχουν κωδικούς από το Κέντρο Ηλεκτρονικών Υπολογιστών Ε.Μ.Π., τους οποίους και χρησιμοποιούν και στο ηλεκτρονικό
    τους ταχυδρομείο. Αφορά δηλαδή σε όσους έχουν λογαριασμούς τύπου <em><a href="mailto:username@ntua.gr">username@ntua.gr</a>.</em><em></em>
</p>
<ul type="disc">
    <li>
        <strong>Είσοδος με προσωπική ταυτοποίηση</strong>
        
    </li>
</ul>
<p>
    <br/>
    Ο τρόπος αυτός απευθύνεται σε όσους δεν έχουν τα παραπάνω στοιχεία, οπότε απαιτείται εγγραφή στο DSpace@NTUA. Το πρώτο βήμα που πρέπει να κάνετε είναι να
    επιλέξετε το σύνδεσμο «Εγγραφή». Έπειτα, θα χρειαστεί να εισαγάγετε το e-mail σας και τον κωδικό σας στη φόρμα εισόδου του συστήματος. Το e-mail σας θα
    πρέπει να εισαχθεί ολόκληρο.
</p>
<p>
    Παράδειγμα: <a href="mailto:name@gmail.com">name@gmail.com</a>.
</p>
<h2>
    Ο Λογαριασμός μου
</h2>
<p>
    Αν είστε (από το σύστημα) εξουσιοδοτημένος να υποβάλλετε τεκμήρια ή να επιβλέπετε κάποια συλλογή ή αν είστε μέλος του προσωπικού και υπεύθυνος/η για κάποια
    συλλογή του DSpace@NTUA, θα πρέπει να επιλέξετε το σύνδεσμο «Ο Λογαριασμός μου» και ακολούθως το σύνδεσμο «Σύνδεση» και να εισαγάγετε τα στοιχεία σας. Στον
    προσωπικό λογαριασμό σας μπορείτε να δείτε:
</p>
<ul type="disc">
    <li>
        μία λίστα με τις υποβολές (σας) που είναι σε εξέλιξη - από αυτήν τη λίστα μπορείτε να συνεχίσετε την υποβολή σας, αν τη διακόψατε, ή να την ακυρώσετε
        και να αποσύρετε το τεκμήριο,
    </li>
    <li>
        μία λίστα με υποβολές τις οποίες επιβλέπετε ή έχετε κάποια συνεργασία με άλλους σχετικά με αυτές,
    </li>
    <li>
        μία λίστα με υποβολές που περιμένουν από εσάς κάποιες ενέργειες (αν έχετε κάποιο ρόλο στη ροή της διαδικασίας),
    </li>
    <li>
        ένα σύνδεσμο προς μία λίστα τεκμηρίων που έχετε υποβάλει και που έχουν ήδη γίνει αποδεκτά στο DSpace@NTUA.
    </li>
</ul>
<h2>
    <a id="6">
    6. ΠΡΟΦΙΛ</a>
</h2>
<p>
    Αυτή η σελίδα σάς επιτρέπει να αλλάξετε τις προσωπικές σας πληροφορίες. Μπορείτε να αλλάξετε τα στοιχεία σας, όπως Όνομα, Επίθετο, Τηλέφωνο επικοινωνίας,
    κ.λπ.
</p>
<h2>
    <a id="7">
    7. ΠΕΡΑΙΤΕΡΩ ΒΟΗΘΕΙΑ...</a>
</h2>
<p>
    Για βοήθεια σχετικά με τη χρήση του DSpace@NTUA, καθώς και για ερωτήσεις για το συγκεκριμένο δικτυακό τόπο, παρακαλώ επικοινωνήστε με την Ομάδα Διαχείρισης
    &amp; Υποστήριξης του DSpace@NTUA
</p>

</div>